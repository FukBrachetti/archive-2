# **PROGETTO 1.0**<br>
# **balance**


**Parole Chiave**<br>Azione-->Reazione-->Cambiamento

**CONCEPT**<br>
L'avvento delle nuove tecnologie ha generato nuovi modi di vivere e di relazionarsi con gli altri e con il mondo. Insieme allo sviluppo di nuovi dispositivi si sono generati nuovi modi di inquinamento, da quelli più evidenti strettamente connessi ai materiali di costruzione e quindi alla loro dismissione, ad altri, a volte poco visibili se non per nulla percepiti come tali. Il progetto intende porre l'attenzione su questo secondo tipo di inquinamento e modifica sul mondo dato dall'uso smodato del digitale. Come espresso nell'articolo _*"Smartphone are killing the world"*_, oltre appunto ai materiali per la costruzione, gli smartphone e le interazioni digitali stanno generando un cambiamento sull'ambiente circostante. Come? Quasi tutte le interazioni compiute online, dal refresh di una pagina web al singolo post su instagram, hanno bisogno di macchine che eseguono calcoli, i quali richiedono energia e dunque di conseguenza inquinano al pari di un'automobile. Ecco dunque che azioni digitali e quindi per loro natura intangibili diventano in un attimo tangibili. Si rende dunque necessaria una nuova educazione ecologica al consumo del digitale. 



Il progetto è un "mini orto pubblico" posto al centro di una piazza. Vi è una teca di plexi all'interno della quale sono poste delle piantine che ricevono giornalmente nutrimento. Ad esso è collegato un software che legge nel tempo gli hashtag relativi a natura, salviamo la natura etc. Questi post, con relativo hashtag hanno l'effetto di generareo il contrario, ossia la riduzione di nutrimento per le piante. Un indicatore di stato mostra in base ai dati ricevuti quanta energia serve prima che sia ridotto del tutto il nutrimento per le piante. Davanti alla teca è posto un sistema capace di generare energia tramite calpestamento("vedi pavegen"), volendo invogliare le persone a generare energia per poter evitare la morte delle piante. Tale energia è mostrata su un altro indicatore di stato che mostra appunto l'energia generata da parte delle persone. 
Si genera un sistema che mostra un continuo contrasto tra forze opposte, una sorta di bilancia che pende da un lato o dall'altro, in base all'azione delle persone. Per contrastare l'effetto dell'inquinamento delle persone si costringe a generare tanta energia quanta ne hanno consumata, con l'obbiettivo di far riflettere su quanto impatti sul mondo una singola azione digitale.


**Componenti del progetto**<br>
* Teca/piantine
* Software processing/lettura dati
* Pavegen/generatore elettrico (Piezo per prototipazione)
* Elettropompe/arduino

**Dati**<br>
* Hashtag Instagram<br>
* Scraping instagram<br><br>

**Cos'è?**<br>
Un'installazione che intende sensibilizzare le persone sull'uso del digitale e del consumo di energia generato da esso.

**Come funziona?**<br>
Le piantine sono nutrite man mano da un sistema automatico. Un software ricerca hashtag relativi al tema della natura e blocca il normale funzionamento di irrigazione/nutrimento, mostrando su un relativo indicatore quanto hanno influito o per quanto tempo sulla pianta questi dati.
Di fronte alla teca/ orto è posto un sistema di generazione elettrica tramite calpestamento. Questo sistema ha l'effetto di voler contrastare e dunque controbilanciare l'azione che vuole bloccare il nutrimento per le piante. Le persone dunque sono cotrette a faticare fisicamente per poter rimediare al danno fatto da altri.

**Cosa significa?**<br>
Significa voler richiamare l'attenzione sul fatto che anche le nuove tecnologie e l'uso smodato di esse sta generando cambiamenti che al pari dell'inquinamento "tradizionale" (mi si passi il termine) stanno avendo un impatto notevole sul mondo.

**Cosa succederebbe se?**<br>




