**Modificazione**
é un processo di trasformazione attraverso cui qualcosa acquisisce aspetti diversi.Perfezionamento, Miglioramento: apportare, subire delle modificazioni

Astrazione <br>
Stato di chi é assente con il pensiero, di chi é assorto in altri pensieri

Tattoo <br>
Il simbolismo dei tattoo connessi, ci riportano alle antiche culture di tutto il mondo. Questi particolari disegni/simboli venivano usati per fini religiosi o principalemente spirituali. La persona che sceglieva di essere marchiata con tali disegni sceglieva di raccontare episodi della propria vita o semplicemente riportare un episodio che lo aveva segnato, oppure sceglieva un tattoo che potesse divenire una guida che l'avrebbe aiutata a seguire la giusta direzione da intraprendere lungo il cammino della propria esistenza. Dare un significato al tattoo: Il processo di "costruzione" di un tatuaggio è un rituale, che và pensato e sentito molto prima di metterlo in pratica sul  proprio corpo e non solo perchè rappresenta una azione che non si può cancellare (al di là dei sistemi chirurgigi che possono esistere), nel momento che eseguiamo un tatuaggio sulla nostra pelle stiamo incidendo la nostra anima non solo il nostro corpo, con quel simbolo che abbiamo scelto. Il tatuaggio è una esperienza non solo fisica, per via del dolore, ma anche emotiva quasi un atto liberatorio di qualcosa che riesce a trovare uno sbocco al di fuori  del nostro essere dopo anni di prigionia.

Evoluzione <br>
Charles Darwin e la teoria dell’evoluzione, fu il primo a studiare l'origine dell'uomo. La teoria di Charles Darwin sconvolse non solo il mondo della scienza, ma anche il comune modo di pensare. Questo è quanto accadde quando il 24 novembre 1859 pubblicò l’opera "Sull'origine della specie", nella quale proponeva una spiegazione rivoluzionaria, per l’epoca, di un fenomeno che aveva da sempre attirato l’attenzione degli studiosi, quale l’enorme varietà delle forme degli organismi viventi.
Durissima fu la critica della Chiesa, che giudicava blasfeme le inevitabili implicazioni della teoria evolutiva e vi scorgeva una minaccia per la sua autorità: l’uomo non era più all’apice della creazione divina, ma il risultato di un lungo processo di selezione naturale, al pari di tutti gli altri organismi. Conciliare un’anima immortale con un corpo “scimmiesco” non era cosa da poco, e gli oppositori non erano solo tra i prelati. Molti intellettuali cattolici e conservatori e perfino alcuni naturalisti rifiutarono e ridicolizzarono le tesi di Charles Darwin, non capendone le reale portata. Secondo la teoria di Charles Darwin, tutte le specie viventi sono tra loro imparentate e sono discese, attraverso successive modificazioni, da antenati comuni vissuti in epoche più o meno remote. Procedendo a ritroso nel tempo si arriverebbe all’antenato comune di tutte le specie. Darwin articola il suo ragionamento partendo da due osservazioni:

1) spesso i membri di una popolazione hanno caratteri variabili, la maggior parte dei quali è ereditata dai genitori;
2) tutte le specie possono generare una prole più numerosa di quella che può poi trovare sostentamento nell’ambiente. La disparità tra numero di individui e risorse disponibili porta necessariamente a una “lotta per l’esistenza”. In questa lotta per l’esistenza sopravvivono i più adatti, cioè gli individui i cui caratteri sono più vantaggiosi. Tutti gli altri non sopravvivono, perché la natura (cibo scarso, clima avverso, predatori, ecc.) opera una selezione naturale.
Gli individui che sopravvivono, quindi i più adatti, riproducendosi, trasmettono ai loro discendenti le caratteristiche vantaggiose, definite adattamenti. A proposito dell’evoluzione per selezione naturale, è opportuno sottolineare che non sono i singoli individui a evolvere, bensì le popolazioni, che cambiano da una generazione all’altra; inoltre, l’evoluzione non porta a organismi perfettamente adattati, perché un carattere che si è dimostrato favorevole in una situazione può essere inutile o addirittura dannoso in circostanze diverse.
Significato: L'evolversi da uno stato a un altro, per lo piú migliore

Uomo <br>
1) definizione: essere vivente altamente evoluto dotato della capacità di sviluppare il pensiero logico e il linguaggio articolato, la scelta morale e la distinzione tra il bene e il male.
2) definizione: Essere cosciente e responsabile dei proprî atti, capace di distaccarsi dal mondo organico oggettivandolo e servendosene per i proprî fini, e come tale soggetto di atti non immediatamente riducibili alle leggi che regolano il restante mondo fisico: il problema dell’uomo è centrale nella massima parte delle religioni storiche e dei varî sistemi filosofici.
Dal punto di vista biologico uomo è il termine con cui sono indicate tutte le specie di mammiferi primati ominidi appartenenti al genere "Homo" e in particolare, l’unica specie vivente "Homo sapiens", caratterizzata da stazione eretta, pelosità ridotta, mani con pollice opponibile che consente la presa di precisione, grande sviluppo del cervello e del neurocranio, che sovrasta la regione facciale, si differenzia inoltre da tutte le altre specie animali per la complessità del linguaggio simbolico articolato, per l’alta capacità di astrazione e di trasmissione di informazioni per altra via che non sia l’ereditarietà biologica (trasmissione culturale).

Futuro <br>
1) definizione: In una concezione lineare del tempo, il futuro é la parte del tempo che ancora non ha avuto luogo, nella concezione relativistica il settore dello spaziotempo nel quale si trovano tutti gli eventi che ancora non sono accaduti dato uno specifico sistema di riferimento. In questo senso il futuro è l'opposto del passato (la parte di tempo, momenti ed eventi, che già sono accaduti) e il presente (la parte di eventi che stanno accadendo proprio ora).
Il significato del futuro per l'umanitá
Il futuro ha sempre avuto un posto molto speciale nella filosofia e, in generale, nella mente umana. Questo è ampiamente vero perché gli esseri umani hanno bisogno di una predizione degli eventi che accadranno. È forse possibile sostenere che l'evoluzione del cervello umano è in grande parte uno sviluppo di abilità cognitive necessarie a predire il futuro, per esempio l'immaginazione astratta, la logica e l'induzione. L'immaginazione ci permette di “vedere” un modello plausibile di una certa situazione senza osservarlo davvero. Le ragioni logiche permettono di prevedere conseguenze inevitabili di azioni e situazioni e per questo la logica dà utili informazioni sugli eventi del futuro. L'induzione, invece, permette di associare una causa alle sue conseguenze, una nozione fondamentale per ogni predizione del tempo futuro. Nonostante questi strumenti cognitivi per la comprensione del futuro, il naturale evolversi stocastico di molti processi naturali e sociali hanno reso la previsione del futuro lo scopo, molto ricercato, di molte persone e culture attraverso gli anni. Le figure a cui veniva chiesto di vedere nel futuro, come i profeti e i divinatori, hanno beneficiato di grandi considerazioni e importanza sociale in molte comunità del passato, ma anche del presente. 
Intere pseudoscienze, come l'astrologia e la chiromanzia hanno avuto origine cercando di aiutare la previsione del futuro. Molto della scienza fisica può essere letto come un tentativo di fare predizioni quantitative ed oggettive sugli eventi.
Il futuro forma anche un argomento preminente per la religione. Spesso le religioni rendono infatti profezie sulla vita dopo la morte e anche sulla fine del mondo. Nell'ambito della narrativa, la fantascienza molto spesso descrive degli ipotetici scenari di futuro, prossimo o remoto, o ancora la possibilità di effettuare il viaggio nel tempo per raggiungere epoche future.
